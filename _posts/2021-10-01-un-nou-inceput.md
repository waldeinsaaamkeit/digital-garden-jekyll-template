---
title: Un nou început
layout: post
excerpt: Încep de luni. 
---

Personal, mereu simt nevoia de un prilej cât mai solemn pentru a mă apuca de ceva: ziua de naștere, noul an sau alt eveniment marcant. Dacă stau să mă gândesc este oarecum stupid, pentru că îmi dă de gol mentalitatea perfecționistă care are impresia că acest eveniment este startul unui marș îndrăzneț pe un covor roșu susținut de aplauze, nu drumul spinos al eșecului, renunțării, problemelor, și dacă tot încă ești viu - succesul. 

Pe lângă aceasta, am observat că pot pierde foarte mult timp în stare de repaus doar așteptând următorul prilej prielnic ca să încep. O regulă după care vreau să mă conduc este următoarea: **Start when you're not ready. **

Totuși, iată-mă păcătosul - azi e întâi. 
Adevărul este că sunt mult prea puține ocazii care să întâlnească pregătirea ta mintală, chiar dacă, în principiu, nu e nimic rău în asta, eu cred că sunt prea puține șanse ca să reușești. Eu cred că, cu cât greșești mai mult, cu atât șansa să reușești se mărește. 
