---
title: Relația mea cu tehnologia
---

Nu îmi place sentimentul dezordonat și confuzia pe care mi-o creează utilizarea lipsită de intenție a tehnologiei. Chiar și atunci când nu eram familiarizat cu vreo metodă de organizare al spațiului digital, simțeam mereu nevoia de un început proaspăt, pentru ca să risipesc tulburarea stârnită de gălăgia tehnologiei și să îmi pot „auzi” prioritățile. 

 [[Minimalism Digital|Minimalismul digital]] își începe „ceremonia de inițiere” cu [[Proces de curățenie digitală|un proces de curățenie digitală]] la sfârșitul căruia, pornind de la zero, reintroduci acele tehnologii opționale stabilind ce valoare slujește și cum exact o vei folosi:
- **Informare**: Adevărata provocare în zilele noastre nu este accesul la informație, ci filtrarea și alegerea acesteia. A acționa intenționat cu privire la conținutul pe care îl consum este un act de libertate. 

Sursele veritabile de informare sunt *blog*-urile alături de *newsletter*-uri, *cărțile* și *filmele*. Orice alt mod de informare tip „fast food” precum YouTube, Instagram, Pinterest trebuiesc evitate. De asemenea, satisfacerea imediată a curiozității poate fi deseori dăunătoare, de aceea telefonul nu trebuie utilizat în acest scop. 

Workflow: 
1. Izvoarele de informație trebuiesc clar stabilite pentru ca să nu simt inconfortul dezinformării din orice domeniu. 
2. Salvează articolele în Pocket pentru o procesare ulterioară. (folosește-l ca inbox)
3. În ziua stabilită, satisface-ți curiozitatea, după nevoie aprofundează. În caz în care nu ajunge timp, salvează articolele și amână. 
4. Ia notițe despre tot ceea ce înveți și pune în practică. Crearea unei [[Digital garden|grădini digitale]] este o modalitate excelentă de a face acest lucru. 

